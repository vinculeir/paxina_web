---
title: "COVID-19: Información útil"
author: ""
date: 2020-03-26
categories: ["rstats"]
image: "/images/blog/coronavirus.png"
tags: ["rstats", "coronavirus"] 
---

```{r setup, include=FALSE}
knitr::opts_chunk$set(collapse = TRUE,message=F,echo=F)
```



Atopámonos de cheo nunha pandemia, *propagación mundial dunha nova enfermidade*. Vemos peligrar a nosa integridade física e isto prodúcenos inquedanza, así que cómpre contar cunha sociedade que nos aporte estabilidade e calma mentres a situación non se agrava. Leo e vexo todos os días noticias e tertulias que fan xusto o contrario do que necesitamos, **desinforman**. Buscan a noticia máis sensacionalista, o dato máis negativo, aquela persoa que poida acrecentar o estado de histeria colectiva na que deben estar a meirande parte das persoas que usan, como fonte de información principal, a televisión.

Por todo isto, decídome a aportar unha canle transparente de información diaria sobre a situación da propagación do **COVID-19**. A información desta publicación irase actualizando conforme vaian saíndo novos datos e as análises pode que se vaian ampliando segundo a miña imaxinación e intelixencia me permitan. 

Comecemos!

#CONTEXTO

O día 11 de marzo, a **OMS** (*Organización Mundial da Saúde*) en palabras do seu director xeral, Tedros Adhanom Ghebreyesus,
*estima que o Covid-19 pode ser caracterizado como unha pandemia*. 

O [primeiro caso](https://www.thelancet.com/journals/lancet/article/PIIS0140-6736(20)30370-6/fulltext), apareceu en China na capital da provincia de *Hubei*, en **Wuhan** e de aí extendeuse ao resto do planeta. A evolución da pandemia xa a coñecedes, grazas á sobreinformación aparecida nos medios durante este més.

Se queredes coñecer unha opinión versada da situación e sen intención sensacionalista, recoméndovos esta entrevista a **Luis Enjuances**, virólogo e director do laboratorio do **CNB-CSIC** (*Centro Nacional de Biotecnoloxía do Consello Superior de Investigacións Científicas*):

`r blogdown::shortcode("youtube", "4MCKjodJe8M")`

Nesta publicación expoñerei análises a 3 niveis:

- [Galicia](#galicia)
- [España](#españa)
- [Resto do mundo](#restomundo)
- [Predicións e outros](#predicions)

É importante destacar que se fala moito do número de casos confirmados acumulados e novos, mais non se trata a importancia de analizar o **factor de crecemento** dos casos, é dicir, a evolución da diferenza entre o valor de casos novos dun día e do día anterior. Este factor permítenos saber en que punto estamos, se imos aumentando expoñencialmente os casos día a día ou se este incremento xa está a reducir. Se o **factor de crecemento é maior de 1** isto diranos que se produciu un **incremento** de novos casos maior que o día anterior, se é menor ou igual, diranos que o incremento se **mantivo ou se reduciu**. Isto é relevante xa que no momento no que o **factor de crecemento baixe de 1 **estaremos nun escenario de estabilización dos casos novos o que axudará a reducir a carga sanitaria a cal, no fondo, é que verdadeiramente preocupa (neste [vídeo](https://www.youtube.com/watch?v=Kas0tIxDvrg&feature=youtu.be) podedes ver a explicación ampliada).

#GALICIA {#galicia}

A nosa comunidade, ben sexa pola súa situación xeográfica, pola menor mobilidade de xente que presenta ou polas medidas tomadas, non é das máis afectadas. Para mostra o seguinte gráfico, onde se ve que se vai producindo un aumento, pero este, á vista do factor de crecemento, tende a estabilizarse non a incrementarse, achegándose a valores próximos a 1.


<img src="../../images/covid_19/acumulados_galicia_factor.png" alt="" />

Agora falarei de varios temas: a evolución xeográfica da propagación, a situación hospitalaria e máis a comparativa co principal foco de persoas afectadas en España, a Comunidade de Madrid.

##Novos casos por área sanitaria

No mapa de abaixo pódense ver o número de casos novos que hai por área sanitaria (en Galicia hai 7) e máis o total dende que comezou a contabilización de casos confirmados.

<img src="../../images/covid_19/mapa_galicia_casos.png" alt="" />

##Altas e falecementos

Quizais sexan os valores máis demandados, saber cantas <a id="div1" style=" color:#fff; background-color: rgba(42,107,107,255);"> altas </a> e cantos <a id="div1" style=" color:#fff; background-color: rgba(255,210,133,255);"> falecementos </a> está a producir o coronavirus en Galicia. Pois ben, polo de agora, as altas superan aos falecementos. Tamén é interesante comentar que a meirande parte da xente que deu positivo no test de coranavirus están no seu domicilio.

<img src="../../images/covid_19/resumo_estado_casos.png" alt="" />


##Comparación coa Comunidade de Madrid

Sirva para tranquilizar este gráfico, que compara o **número de casos confirmados por cada 100.000 habitantes** entre as **CCAA** (*Comunidades Autónomas*) de <a id="div1" style=" color:#fff; background-color: rgba(3,113,179,255);"> Galicia </a> e de <a id="div1" style=" color:#fff; background-color: rgba(209,0,2,250);"> Madrid </a> situando o inicio no primeiro día que ambas superaron os **80 casos**.

<img src="../../images/covid_19/comparacion_galicia_madrid.png" alt="" />


#ESPAÑA{#españa}

Cómpre situar tamén o resto de CCAA con respecto a Madrid, a letalidade do virus nos diferentes grupos de idade, como se distribúen os contaxios entre estes e cal é a información sobre altas e falecementos.

##Comparación das CCAA (agás Galicia) coa Comunidade de Madrid

Saltando ao resto da Península, a modo de curisodidade fixen o mesmo gráfico comparativo de Galicia e Madrid máis esta vez entre
<a id="div1" style=" color:#fff; background-color: rgba(213,213,213,250);"> Madrid </a> e o <a id="div1" style=" color:#fff; background-color: rgba(40,223,197,255);"> resto de CCAA </a> agás Galicia.

<img src="../../images/covid_19/comparacion_madrid_resto-ccaa.png" alt="" />

##Letalidade por grupos de idade

Como xa se vén apuntando nos [artigos publicados](https://www.thelancet.com/journals/lancet/article/PIIS0140-6736(20)30566-3/fulltext) o **COVID-19** afecta, sobre todo á poboación de maior idade, como tamén se pode ver no seguinte gráfico.

<img src="../../images/covid_19/casos_grupos_idade_letalidade.png" alt="" />

##Casos confirmados por grupos de idade e sexo

Algo que se comenta na [bibliografía científica](https://www.thelancet.com/journals/lancet/article/PIIS0140-6736(20)30526-2/fulltext) é a diferenza entre sexos. Este tema non está claro. No gráfico vemos a cantidade de casos confirmados por grupos de idade en <a id="div1" style=" color:#fff; background-color: rgba(99,199,219,255);"> homes </a> e en  <a id="div1" style=" color:#fff; background-color: rgba(255,212,78,250);"> mulleres </a>.

<img src="../../images/covid_19/casos_grupos_idade.png" alt="" />

##Altas e falecementos
 
Sirva de ordenamento a seguinte gráfica, para saber onde se están a producir a maior porcentaxe de altas e falecementos nas 17 CCAA. Este valor está calculado partindo dos datos de **altas e falecementos cada 100.000 habitantes** para poder usar unha escala similar en todas as CCAA.

<img src="../../images/covid_19/altas_defuncions_ccaa.png" alt="" />


#RESTO DO MUNDO {#restomundo}

Facendo uso dos datos do **CSSE** (*Center for Systems Science and Engineering*) da *Johns Hopkins University* fixen a seguinte gráfica na que escollín 5 países europeos:<a id="div1" style=" color:#fff; background-color: rgba(99,11,87,255);"> España </a>, 
<a id="div1" style=" color:#fff; background-color: rgba(0,147,68,250);"> Italia </a>, <a id="div1" style=" color:#fff; background-color: rgba(255,207,0,255);"> Alemaña </a>, <a id="div1" style=" color:#fff; background-color: rgba(0,30,150,250);"> Francia </a> e <a id="div1" style=" color:#fff; background-color: rgba(0,102,0,255);"> Portugal </a>.

##Comparación entre España, Italia, Alemaña, Francia e Portugal

<img src="../../images/covid_19/comparacion_paises_defuncions.png" alt="" />

#PREDICIÓNS e OUTROS{#predicions}

Esta parte é a que máis soe interesar, mais non me atrevín a predicir porque os meus coñecementos en modelización epidemiolóxica son limitados. Pero o que si fixen foi compilar unha serie de páxinas onde podedes consultar 2 modelos e un simulador:

* [Laboratorio de Óptica] (http://physics.uvigo.es/covid19/) da *Universidade de Vigo*.
* [Calculadora epidémica] (http://gabgoh.github.io/COVID/index.html) de [Gabriel Goh](https://twitter.com/gabeeegoooh). Esta non é unha predición senón unha aplicación interactiva para poder simular os diferentes escenarios da pandemia.
* [Mapa de riscos de contaxio](https://covid-19-risk.github.io/map/spain/es/).


#Referencias e fontes de información

* A [Sala de comunicacións](https://saladecomunicacion.sergas.es/Paginas/ListaxeNovas.aspx?idioma=ga) do **SERGAS** (*Servizo Galego de Saúde*).

* Os informes do [CCAES](https://www.mscbs.gob.es/profesionales/saludPublica/ccayes/alertasActual/nCov-China/home.htm) (*Centro de Coordinación de Alertas e Emerxencias Sanitarias*).

* Os [datos](https://github.com/CSSEGISandData/COVID-19) do **CSSE** (*Center for Systems Science and Engineering*) da *Johns Hopkins University*.

* [Panel do CSSE](https://coronavirus.jhu.edu/map.html).

* [Resumo de Europa Press](https://www.epdata.es/datos/coronavirus-china-datos-graficos/498).

* [O martelo e a danza](https://medium.com/@tomaspueyo/coronavirus-the-hammer-and-the-dance-be9337092b56) de *Tomás Pueyo*.

* [Predición de Alex Arenas](http://xornaldelemos.gal/sociedade/18817-fisico-da-urv-di-que-o-pico-de-infectados-superara-os-20-000-entre-as-persoas-sen-restricion-de-mobilidade/).